---
layout: post
title: ทริปสั้นต่างแดน โอกินาว่าที่น่าจดจำ
date: 01-02-2018 14:05:00
tags: [diary, okinawa, trip, love]
---

กลับมาเขียนบล็อกอีกครั้งหลังจากหายไปหลายเดือนตามปกติ คราวนี้ก็มีอะไรอยากบันทึกไว้ตามประสาหลังจากได้ไปทริปต่างประเทศมา ถึงแม้ทริปจะสั้นไปหน่อยแต่บล็อกอาจจะไม่สั้นก็เป็นได้ ฮ่าาา 

หลังจากได้ไปสัมผัสด้วยตัวเอง ก็รู้สึกได้ว่าโอกินาว่าเป็นสถานที่ที่น่าสนใจมากที่นึงเลย (จริงๆ แล้วสถานที่หลายแห่งในโลกเรานี้ก็คงน่าสนใจแหละเนาะ แค่รอวันไปสัมผัส) ทุกครั้งที่ได้ไปในที่ๆ ไม่เคยไปมันรู้สึกได้ว่าความอยากรู้อยากเห็นประวัติศาสตร์มันจะถูกกระตุ้นขึ้นมาตะหงิดๆ ในส่วนของโอกินาว่านี้ก็มีอดีตที่น่าสนใจ ซึ่งเราก็ค้นเจอแค่ระดับนึงและยังอยากรู้มากไปกว่านี้อีก ที่สำคัญคือทริปนี้เป็นทริปที่ดี๊ดีเพราะมีเธอไปด้วย ฮิ้ววว 

## จุดเริ่มต้น

ทริปนี้มีจุดเริ่มต้นมาจากตั๋ว Peach Air ลดราคานั่นเอง ฮาา กดตั๋วลดราคามาได้อย่างถูก ก็เลยเตรียมลุยล่วงหน้าหลายเดือนเลย หลังจากจองนู่นจองนี่เพิ่มเติมก็พบว่าค่ารถเช่ากับค่าที่พักนั้นไม่แพงอย่างที่คิด อยู่ในระดับเป็นมิตรกับนักท่องเที่ยวแถมได้ของดีซะอีก ค่ารถเช่านี่พอๆ กับเมืองไทยเลย แต่รถที่ได้มาขับก็ดูดี๊ดี เรียกได้ว่าประทับใจครับ

## ออกเดินทาง

เนื่องจากเป็นไฟล์ทโลว์คอสก็เลยต้องเดินไกลหน่อยอยู่แทบจะสุดขอบสนามบินสุวรรณภูมิ และเนื่องจากเวลาบินคือ 01.45 น. คนก็เลยไม่ค่อยเยอะเท่าไหร่.. เฉพาะข้างในอะนะ เพราะตอนไปถึงคนเยอะมากกก แถมไปเจอกลุ่มแฟนๆ ของนักร้องเกาหลี(?)นามว่า Jessica ที่ตามไปส่งเค้ากลับบ้าน แฟนคลับเยอะมากๆๆๆๆ สนามบินที่คนเยอะอยู่แล้วก็เยอะเข้าไปใหญ่ แต่ก็ดีนะดูมีระเบียบอยู่หลังเสากั้นกันดี ถึงตอนที่นักร้องมาจะวิ่งกันชุลมุนไปหน่อยก็เหอะ เราไปถึงสนามบินค่อนข้างเร็ว ตั้งแต่ก่อนเปิดให้เช็คอินเกือบชั่วโมง ก็เลยมีเวลานั่งแกร่วและนอนรอขึ้นเครื่องแบบเกือบจะชิวๆ ตามแพลนคือนอนสะสมแรงให้มากที่สุด เพราะเราจะไปถึงโอกินาว่าตอนประมาณ 8 โมงนิดๆ เวลาท้องถิ่น แล้วก็จะลุยเที่ยวกันเลย ทำให้ต้องพยายามนอนทุกจังหวะที่สามารถทำได้ 

พอขึ้นเครื่องเท่านั้นแหละ ที่นั่งโลว์คอสที่ว่าแคบแล้ว เรายังดันไปจองที่(ด้วยความไม่รู้)ที่เอนหลังน้อยนิดไม่ได้อีก! เพราะอยู่หน้าประตูทางออกฉุกเฉิน งานนี้ก็นั่งหลับบิดไปบิดมากว่าจะได้หลับ เอาวะนิดหน่อยก็เอาจนสุดท้ายก็ถึงที่หมาย นอนรวมๆ น่าจะสามสี่ชั่วโมง ถือว่าพอแหละสำหรับการเที่ยววันแรกที่แพลนไปไม่ได้หนักหนานัก

## ขับรถในต่างประเทศครั้งแรก

ถ้าใครเคยผ่านตาการเที่ยวโอกินาว่ามาบ้างก็น่าจะพอรู้กันว่าเค้านิยมขับรถเที่ยวกันเนื่องจากระบบขนส่งสาธารณะไปได้ไม่ทั่วถึงเหมือนบนแผ่นดินใหญ่ หากมีใครสนใจอยากจะไปขับรถเที่ยวในโอกินาว่าบ้างเราก็แนะนำเลยมันดีมาก [ใบขับขี่สากล] สำหรับทริปนี้เราเลือกใช้บริการรถเช่าของบริษัท OTS (One Two Smile) ซึ่งก็ประทับใจ(ในตัวรถ)พอสมควร [พนักงานขู่]